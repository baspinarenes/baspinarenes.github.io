---
layout: post
title: "Bilimin İnançla Harmanlanması: Fuat Sezgin"
excerpt: ""
tag: [biyografi, onemli-insanlar]
---

<div class="warning">
<p>
Okuyacağınız yazı; Fuat Sezgin hocamızın verdiği demeçlerde sarfettiği sözleri ve derlediğim bilgileri, kendi ağzından tüm içtenliğiyle anlatıyormuş gibi aktardığım bir yazıdır. Bu tarzda yapmamın amacı; yapay bir dille hikayenin tadını bozmadan, tüm samimiyetiyle aktarabilmek ve Fuat Sezgin'in tüm hayatını adadığı üzere Türk milletinin kendi benliğini bulmasına bir nebze de olsa katkı sağlayabilmektir.
</p>
</div>

<div class="post-lr-img" style="float: left; margin: 0 25px 0 0; max-width: 110px;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/001.jpg" style="margin:0; border-radius: 15px;">
    <h6>Fuat Sezgin <a href="https://fuatsezginetkinlikleri.istanbul.edu.tr/tr/content/prof-dr-fuat-sezgin/prof.-dr.-fuat-sezgin" style="border: 0;">[1]</a></h6>
</div>

24 Ekim 1924 yılında Bitlis'te doğdum. Babam Mehmet bey, annem Cemile hanım ve 3 kardeşimle birlikte 6 kişilik bir ailede büyüdüm. Babam çocukluğumda daima ilmin ne kadar önemli olduğunu anlatır ve çalışmanın bir ibadet olduğunu söylerdi. Bu bilinçle birlikte, yedi yaşımda ilkokula başladım ve ardından fen lisesini bitirdim. Okul sıralarında cihan imparatorluğuna sahip bir millet olmamıza rağmen bilimde anlatılan her şeyin daima yabancılar tarafından bulunduğunu fark ettim. Bu beni kamçıladı. Amacım, matematik okuyup mühendis olmaktı. Hayallerim büyüktü. Ardından İstanbul'a geldim ve İstanbul Üniversitesi'ne kaydoldum.

<div class="post-lr-img" style="float: right; margin: 0 0 0 25px; max-width: 188px;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/002.jpg" style=" border-radius: 15px; margin: 0px;">
    <h6>Hellmut Ritter <a href="https://iosminaret.org/vol-13/issue5/Fuat_Sezgin.php" style="border: 0;">[2]</a></h6>
</div> 

O sıralar Edebiyat okuyan akrabalarımdan biri, fakültede büyük bir Alman alimin seminerinin olduğundan bahsederek birlikte gitmeyi teklif etti. Halbuki ben mühendis olma sevdasındaydım. Ancak kıramayarak dinlemeye gittim. Seminerin sonunda söylediği şeyden o kadar etkilendim ki hayata bakışım değişti: "Modern bilimlerin temeli, İslam bilimlerine dayalıdır." Ben artık mühendis olma sevdasını bırakmış, o alimin talebesi olup İslam bilimleri tarihini araştırmak için istiyordum. Bu sebeple, kayıt zamanı geçmiş olmasına rağmen dekanın yanına gittim. Dekan odasında bulunduğum sırada şans eseri o büyük alim odaya girdi. Dekan, hocaya dönerek "Ritter bey sizin talebeniz olmak isteyen bir gençle konuşuyorum." dedi. Hoca bana şöyle bir baktı ve ‘Niye gelmek istiyorsunuz?’ diye sordu. Ben de “Sizin seminerinize gelmiştim, talebeniz olmak istiyorum.” dedim. Ardından bana dönerek "Gelin biraz konuşalım. Çok zor bir şeye talipsiniz. Bu iş bir iki lisanla olmaz çok fazla dil öğreneceksiniz." dedi. Bense "Gayret edeceğim.’ dedim. Tebessüm ederek ‘Peki.’ dedi.

<div style="margin: 0 0 30px 0;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/003.jpg" style="border-radius: 15px; margin: 0px;">
    <h6>İstanbul Üniversitesi <a href="https://www.forumsahane.com/nostalji/13504-istanbul-universitesi-beyazit-kampusu-1940-a.html" style="border: 0;">[3]</a></h6>
</div>  

1943 yılında İstanbul Üniversitesi Edebiyat Fakültesi Arap ve Fars Filolojisi alanına kaydolarak alanında tanınmış bir oryantalist olan Hellmut Ritter'in talebesi oldum. Gerçekten de zor bir hocaydı, talebeleri seminerlerinden kaçardı. Genelde 3-4 kişi gelirdi, çoğu zaman ise bir tek ben olurdum. Böylece serüvenim başlamış oldu, artık ömrümün sonuna kadar yitik bir hazinenin peşindeydim.

Ertesi haftaki seminerine 3 dakika geç katılmıştım. Cebinden saatini çıkararak "3 dakika geciktiniz, bu tekerrür etmemeli!" dedi. Hocama sadece tamam demekle kalmadım, hakikaten o günden sonra bütün hayatımda randevularıma gecikmeme prensibine azami dikkat ettim.

<div class="post-lr-img" style="float: left; margin: 0 25px 0 0; max-width: 130px;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/004.jpg" style="border-radius: 15px; margin: 0px;">
    <h6>Karl Brockelmann <a href="https://1000kitap.com/yazar/c-brockelmann/kitaplar" style="border: 0;">[4]</a></h6>
</div>  

Bir öğrenciye göre fazla çalıştığımı düşünüyordum. Bir konuşmada bahsi geçmesi üzerine Helmutt Ritter günde kaç saat çalıştığımı sordu. Günde 13-14 saat çalıştığımı söyledim. Bunun üzerine hocam "Bu tempoyla alim olamazsınız eğer alim olmak istiyorsan buna birkaç saat daha eklemen gerekir." dedi. Kendisi ise günde 20 saat çalışırdı. Eğer günler 24 saatten daha uzun olsaydı eminim daha fazla çalışırdı. O konuşmadan sonra 70 yaşıma kadar günde 17 saat çalıştım.

İkinci Dünya Savaşı sırasında Almanlar neredeyse Türkiye sınırına dayanmıştı. Bu sebeple üniversite bir süreliğine tatil edildi. Ritter bize bu uzun arayı değerlendirmemizi ve Arapça öğrenmemizi tavsiye etti. Ben de 6 ay boyunca geceli gündüzlü çalışarak Arapça'yı ana dilim gibi öğrendim. Hocam aynı zamanda bana dil öğrenmede yetenekli olduğumu ve beş dile aynı anda başlayarak her yıl yeni bir dil eklememi tavsiye etti.

<div style="margin: 0 0 30px 0;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/005.jpeg" style="border-radius: 15px; margin: 0px;">
    <h6>İbn-i Sina'nın kaleminden el yazmaları <a href="https://derinceibnisinailkokulu.meb.k12.tr/icerikler/ibn-i-sina-kimdir_5589766.html" style="border: 0;">[5]</a></h6>
</div>

İstanbul'da o zamanlar 200 binden fazla yazma vardı ve hemen hepsini görmek lazımdı. Ancak bunun için kütüphanelerin açık kaldığı süreler yetmiyordu. Kütüphanelerin temizlik günlerine gidiyordum ve kütüphanecilerden rica ederek her bir esere temizlenmek için indirildiği sırada göz atıyor, önemlileri kaydedip bir dahaki gidişimde inceliyordum. Yazmalarda okuduklarımdan çok etkilendim. O güne kadar aldığım eğitimlerde Müslüman alimlerin dünyanın öküzün boynuzunda olduğuna inanması gibi gerçekdışı şeyler öğretilmişti. Ancak durum çok farklıydı. 20. yüzyılın başlarında Avrupalı bilim insanları tarafından atomun parçalanabileceği görüşü ortaya konmuştu. Oysa ki Müslüman kimyacı Câbir bin Hayyan, atomun parçalanabileceğini ve parçalandığında Bağdat gibi büyük bir şehri yok edebilecek enerji açığa çıkarabileceğini 8. yüzyılda dile getirmişti. 9. yüzyılda Halife Memûn'un kurduğu Beyt'ül Hikmet'de insanlık tarihinin en eski haritası çizilmiş ve bu haritanın Portekizce çevirisiyle Kristof Kolomb Amerika kıtasına gitmişti. Ancak bu bir keşif sanıldığının aksine keşif değildi. Halihazırda zaten Batı Afrikalı Müslümanlar bu kıtaya ticaret faaliyetleri için defalarca gelmişlerdi. El-Zehravi'nin 10. yüzyılda yazdığı tıp ansiklopedisi Kitabu't-Tasrif ve ürettiği cerrahi aletler, 18. yüzyıla kadar Avrupa'da çok rağbet görmüştü. Batı medeniyetinin temelinde Yunan değil İslam medeniyeti vardı. Yanlış kanı düzeltilmeli, yapılan katkılar gün yüzüne çıkarılmalıydı. Yitik kahramanlar ve onların hazineleri herkes tarafından bilinmeliydi.

<div class="post-lr-img" style="float: right; margin: 0 0 0 25px; max-width: 150px;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/006.jpg" style=" border-radius: 15px; margin: 0px;">
    <h6>Arap Edebiyatı Tarihi <a href="https://www.bookdepository.com/Geschichte-der-Arabischen-Litteratur-6-vol-set-Carl-Brockelmann/9789004230262" style="border: 0;">[6]</a></h6>
</div> 

Karl Brockelmann'ın, ki kendisi benim hocamın da hocasıydı, "Arap Edebiyatı Tarihi" diye beş ciltlik bir kitabı vardı. Hocam, seminerlerinde ara sıra Brockelmann'ın kitabının birçok noksan yanı olduğunu ve bunların giderilmesi gerektiğini söylerdi. Birisinin artık hiç olmazsa İstanbul'daki yazmalara dayanarak bunları gidermesi lazım derdi ve söylerken de bana bakardı. Ben de içimden "Bunu ben yapacağım." derdim. Ancak baktığımda boşluklar giderilebilecek gibi değildi. Ben de bu kitabı yeni baştan yazma fikrini geliştirmeye başladım. Epeyce mesafe katettiğim sırada hocama "Brockelmann'ın kitabını düzenlemek değil de dünyadaki bütün yazmalara bakarak yeni bir kitap yazmak istiyorum." dedim. Bana "Onu yapamazsınız. Bunu hiç kimse yapamaz." dedi. Ben ise içimden "Hocam ben bunu yapacağım." dedim.

Belki 60 ülkenin kütüphanelerini gezdim ve bütün Avrupa'nın kütüphanelerini gördüm. Fas'tan Kahire'ye kadar bütün Kuzey Afrikanın, Suriye ve İranın kütüphanelerini gördüm. Hindistan, Rusya ne varsa bütün ihtimalleri denedim. Mübalağa değil yaklaşık 400 bin cilde yakın yazma gördüm ve bunların her birini kendi dillerinde okudum.

<div class="post-lr-img" style="float: left; margin: 0 25px 0 0; max-width: 300px;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/007.jpg" style="border-radius: 15px; margin: 0px;">
    <h6>Müslüman bilim insanlarının tasviri <a href="https://listelist.com/beytul-hikmet-kutuphanesi/" style="border: 0;">[7]</a></h6>
</div> 

Batılılar, Müslüman bilim adamlarının çalışmalarından yararlanarak çok sayıda çalışma yapsalar da bulundukları dönemin şartlarında yararlandıkları kaynakları dipnot olarak eklemezlerdi. Ancak Müslümanların bilim tarihinde önemli bir rolü vardı ve bu dönem yaklaşık 800 yıl sürmüştü. Avrupalıların kendilerini üstün görmesi ise 17. yüzyıldan itibarendi. Bu beni rahatsız etti ve üzerine gittim. 10 yıl kadar süren çalışmalarım sonucunda birçok belge ve kanıt topladım. Dünya bilim tarihini alt üst edecek kaynağı biriktirmiştim. Geriye düşlediğim eşsiz eserimi yazmak ve bilim dünyasına sunmak kalmıştı.

<div class="post-lr-img" style="float: right; margin: 0 0 0 25px; max-width: 120px;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/008.jpg" style=" border-radius: 15px; margin: 0px;">
    <h6>Mecazu’l-Kur’ân <a href="https://www.irsad.com.tr/urun/mecazul-kuran-mjz-lqran" style="border: 0;">[8]</a></h6>
</div>

Ritter, 1949 yılında Frankfurt'a dönmek zorunda kaldı ancak bu beni durdurmadı. Bana gösterdiği yoldan devam ederek doktora tezimi "Mecazu’l-Kur'ân" tefsiri üzerine 1950 yılında tamamladım. 1956 yılında henüz otuzlu yaşlarımın başında iken Buhari'nin sadece sözlü kaynaklara değil yazılı kaynaklara da dayandığı tezini ortaya koyduğum doçentlik tezim "Buhari'nin Kaynakları"nı tamamladım. Bu tezle birlikte Buhari’nin yazılı kaynakları da kullanmış olduğunu, hadis derlemelerinin yalnızca sözlü geleneğe dayandığına dair önceki tezlerin yanlış olduğunu kanıtlamış oldum. Bu her şeyi değiştirirdi.

Günlerden bir gün yine enstitüye doğru yola çıkmıştım. Yolda giderken bir ses işittim, "Yazıyor yazıyor, 147 profesörün üniversiteden atıldığını yazıyor." Bir gazete aldım ve listede ismimin geçtiğini gördüm. Yorulmak bilmeden ilerlediğim bu yolculuk 27 Mayıs 1960 darbesiyle sekteye uğramıştı. Amerika ve Almanya'daki dostlarıma birkaç mektup yazarak yanlarında çalışmak üzere bana yerleri olup olmadığını sordum. Üç üniversiteden cevap geldi. Frankfurt, Berkeley ve Yale Üniversiteleri. "İslam Bilimleri Tarihi" kitabım için malzeme toplama işim henüz bitmemişti ve İstanbul’dan uzaklaşmak istemiyordum. Doğudan uzaklaşmak istemiyordum. Çünkü daha toplamam gereken bir sürü malzeme vardı. 1961 yılında dünyadaki tek bilimler tarihi enstitüsünün bünyesinde olması ve müdürünün de dostum olması sebebiyle Frankfurt Üniversitesi'ni seçtim. Ayrılmadan önceki son gece Galata Köprüsü'ne gittim. Yarım saat kadar düşündüm. Sevdiğim İstanbul'dan ayrı nasıl yaşayacağımı, memleketimin neden bu halde olduğunu düşündüm. O yarım saatlik anı ve nemli gözlerle oradan ayrılışımı ömrüm boyunca daima hatırladım. Küçük bir valiz hazırladım. Yanıma birkaç parça elbise ve yazmak istediğim kitap için yıllar boyunca biriktirdiğim 25 bine yakın bilgi fişini aldım. Çocukça bir korkuyla meçhul bir dünyaya ve hayata gidiyordum. Nasıl olacaktı, bilmiyordum.

<div style="margin: 0 0 30px 0;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/009.jpg" style="border-radius: 15px; margin: 0px;">
    <h6>1940'lı yıllarda Galata Köprüsü <a href="https://twitter.com/hayalleme/status/968386717765066752?s=20" style="border: 0;">[9]</a></h6>
</div>

1961 yılında Frankfurt Üniversitesi'nde misafir Doçent olarak çalışmaya başladım ve 1965 yılında ise Bilimler Tarihi Profesörü ünvanını aldım. Aynı tarihte ömrümü adayacağım eserimin birinci cildini yazmaya başladım. Bu esnada hayatımın belki de en mühim hadiselerinden biri olan tesadüfü yaşadım. Müslüman olmuş bir Alman olan meslektaşım Doktor Ursula Hanım ile tanıştım ve ona aşık oldum.

"Arap-İslam Bilimler Tarihi" kitabının ilk cildini eşim Ursula Hanımın da katkılarıyla yoğun ve yorucu bir çalışmanın ardından 1967'de bitirdim. Yıllar önce bunu hiç kimse yapamaz diyen ve o yıllar İstanbul'da olan hocama kitabımı gönderdim. Hocam, uzun bir süre kitabı inceledikten sonra gönderdiği mektupta "Hiç kimse böyle bir kitap yazamadı. Bunu sizden başka hiç kimse de yazamaz." diyerek tebrikte bulunuyordu.

<div class="post-lr-img" style="float: left; margin: 0 25px 0 0; max-width: 250px;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/010.jpg" style="border-radius: 15px; margin: 0;">
    <h6>Frankfurt Üniversitesi Arap-İslam Bilimler Tarihi Enstitüsü <a href="https://archive.aramcoworld.com/issue/200703/the.third.dimension.htm" style="border: 0;">[10]</a></h6>
</div>

1978 yılında Kral Faysal Vakfı'ndan aldığım ödül ve çalışmalarımla edindiğim bağlantılarla birlikte önce bir vakıf sonrasında ise Frankfurt Üniversitesi çatısı altında Arap-İslam Bilimler Tarihi Enstitüsü'nü kurdum. Ancak yeterli değildi, kitabi bilgi uçardı. Bunların görülmesi ve sindirilmesi lazımdı. Alman fizikçi Eilhard Wiedemann, 1900 yılında İslam bilim tarihi eserlerinde bulunan aletleri tanıtmak amacıyla aslına uygun olarak modellemeye başlamıştı. Hayatının yaklaşık 30 yılında sadece beş aletin modelini yapmayı başarabilmişti. “Acaba 30 aleti yapmayı başarabilir miyim?”, “Bir müze olmasa bile bir odayı doldurabilir miyim?” düşünceleri ile çalışmalara başladım. 700’den fazla aleti modelledik. Bu benim tasavvur edemeyeceğim kadar fazla oldu. Bunun için Allah’a şükrediyorum. 1983 yılında ise bu maketleri sergilemek üzere Frankfurt'ta bir müze açtım. 

O yıllarda bilimler tarihi alanında bir de kütüphane kurdum. Alanında dünyada tek olma özelliğine sahip kütüphanede, dünyanın farklı yerlerinden satın aldığım 45.000 cilt kitap vardı. Avrupalıların rağbeti olmasına rağmen benim hedefim milletimin bunları bilmesi ve tarihinden güç almasıydı. Bir yandan enstitünün işleri ile uğraşıyor, bir yandan müze ile ilgileniyor, bir yandan da "Arap-İslam Bilimler Tarihi"nin diğer ciltlerini yazıyordum. Bu kitap 17 ciltten oluşacaktı.

<div style="margin: 30px auto;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/011.png" style="border-radius: 15px; margin: 0;">
    <h6>İstanbul Arap-İslam Bilimleri Tarihi Müzesi</h6>
</div>

2008 yılına geldiğimizde İstanbul'dan bir telefon aldım. İstanbul'da da Arap İslam Bilimleri Tarihi Müzesi açalım deniliyordu. Bu telefon karşısında büyük bir heyecan yaşadım, nihayet hedefimi gerçekleştirebilecektim. İstanbul'a vardığımda ömrümü adadığım milletim tarafından büyük bir sevgiyle karşılandım. Gülhane Parkı'nda yaklaşık 600 eser bulunan bir müze kurduk. Açtığım iki müzede bulunan tüm aletleri tanıtmak amacıyla 5 ciltlik "İslam’da Bilim ve Teknik" adlı katalog eseri yazdım. Müzenin yanına aynı zamanda yaklaşık 27 bin kitap bulunan bir de kütüphane açtık.

<div style="margin: 30px auto;">
    <img src="{{ site.baseurl }}/assets/img/posts/kultur/bilimin-inancla-harmanlanmasi-fuat-sezgin/012.jpg" style="border-radius: 15px; margin: 0;">
    <h6>Çalışmaları esnasında Fuat Sezgin <a href="https://www.aa.com.tr/tr/turkiye/prof-dr-fuat-sezginin-almanyada-el-konulan-kitaplari-icin-uzlasmaya-gidildi/1894657" style="border: 0;">[11]</a></h6>
</div>

Bu süreçte bütün hücrelerimin dinlenmeye ihtiyacı olduğu o kadar fazla an oldu ki anlatamam! Ancak bunu hissettiğim her defasında, İslam aleminin durumu ortadayken dinlenmeye hakkım olmadığına kendimi bir kez daha ikna ettim. Bugünü yaşayan Müslümanlarla bir yere varılamayacağını gördüm. İleride para, makam düşkünlüğü olmayan, Batı ile hesaplaşma derdi olan, tembel olmayan, muhayyel bir müslüman nesil için malzeme hazırlamaya karar verdim.

Memleketimin değerli gençleri; ben bu eserlerle birlikte sizleri harekete geçirmek istiyorum. Allah size hayat vermiş ancak bunu iyi kullanmıyorsunuz. İyi kullanılması için sizlere heyecan vermek istiyorum. Ben bu eserleri geleceği değiştirmek, kıpırdatmak için yapıyorum. Bu aşağılık kompleksi karşısında atalarımızın neler yaptığını, neleri başardığını dünyaya göstermeyi amaçlıyorum. Bunu tüm insanlık için yapıyorum. Ama benim gizli ve esas hedefim memleketim ve milletimdir. Gayretimin bir kısmı bilim dünyasına hizmet ama diğer çok mühim bir gayesi ise; koskoca bir İslam aleminin yitirmiş olduğu kendine hürmeti, güveni ve insanlık tarihindeki yerini hatırlatmak, kaybettiklerini iade etmek içindir. Peygamberi “İki günü birbirine eşit olan insan zarardadır.” diyen bir dinin mensubusunuz. Müslümanlar bu sözü kâfi derecede göz önüne almadılar. İnsanların dikkatini buna çekmediler. Demek ki İslam dini sizden her gün yeni bir şey istiyor. Dolayısıyla günlerinizi her gün bu soruyu kendinize sorarak geçirin. Çalışın, çok daha fazla çalışın.

<div class="hr-sect">YAZININ SONU</div>

Saygıdeğer Fuat Sezgin hocamız, 2018 yılında vefat etmiştir ve İstanbul Gülhane Parkı'ndaki müzesinin yanındaki mezarında huzur içinde yatmaktadır. Bizlerin 10-15 dakikada okuyup gördüğü bu hayatı, 94 yaşına kadar günde 17 saat gibi insanın sınırlarını zorlayacak bir çalışma disiplini ile ilmek ilmek dokumuş ve milletimizin özüne dönebilmesine fayda sağlayacak çok sayıda eser vermiştir. Bizlerin hedefi ise bu yolun devamını getirmektir. Bu güzel yaşam hikayesini okuyup içinde kıpırdanma olan ve eyleme geçenlerden geleceğin bilim insanları yetişecek ve gelecek nesillere heyecan olacak yeni yaşam hikayeleri çıkacaktır. 

Önemli büyüklerimizi anlattığımız yeni yazılarda görüşmek üzere, esen kalın.

## Kaynaklar

[1] [İslam Bilim Tarihi Araştırmaları Vakfı Fuat Sezgin Özgeçmişi](https://www.ibtav.org/sayfa/1/ozgecmisi)  
[2] [TRT Fuat Sezgin Belgeseli](https://www.trtizle.com/filmler/fuat-sezgin)  
[3] [Kocaeli Üniversitesi Fuat Sezgin Belgeseli](https://www.youtube.com/watch?v=eM5xe7vO5wM&list=WL&index=2&t=4s)
[4] [tvnet Fuat Sezgin Belgeseli](https://www.youtube.com/watch?v=cRS-Yq3pQ9Y)