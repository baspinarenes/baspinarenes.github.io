---
layout: default
image: assets/img/icon.jpg
---

<h1 class="page-title">
    <div class="page-title__text">
    Başlarken...
    </div>
</h1>

Merhabalar, ben Enes. Kocaeli Üniversitesi'nde Bilgisayar Mühendisliği dördüncü sınıfım. Kendimden basitçe bahsetmem gerekirse; tek başına vakit geçirmeyi seven, polisiye romanlarına bayılan, öğrendiklerimi aktarmak isteyen birisiyim. Aslında bende kendimi yeni yeni tanıyorum. Örneğin üniversitenin ilk üç senesi elle tutulur hiçbir şey yapmamış olduğumu yeni farkettim. Bunu farkettikten sonra güzel bir planlama yaptım. Allah tamamlamayı nasip ederse de sonucunda hedeflerimi gerçekleştirmek istiyorum. Aynı zamanda savunma sanayi alanına ilgi duyuyorum. Özellikle inansız hava araçlarına. İlgilendiğim iki alanın kesişimi ise ileride çalışmak istediğim işi özetliyor.

Çok bir şey bildiğimden değil ama sevdiğim bir sözden bahsetmek istiyorum;

> Bilginin yükünü tek başımıza sırtlamaya kalkarsak, bir gün altında kalırız. 

Bu yüzden blog işine dalmak istedim. Türkçe kaynak eksikliği çekiyoruz ve teknolojinin ilerlemesiyle de her geçen gün daha geriye gidiyoruz. Eğer bunu başkaları yapmıyorsa, gençler olarak hepimiz elimizi taşın altına koyalım ve geleceğimizi şekillendirelim. Yazıyı okuyan herkese ricam ve çağrımdır.

## Blog Açacak Kadar Bilgili Miyim?

Dediğim gibi kendisini ve öğrenme biçimini çok geç tanıyan birisiyim. Ve kendim de dahil olmak üzere çok fazla kişide bir şeyleri öğrenmek için neler yapılır, hangi yollar izlenir sorularının cevabının olmadığını gördüm. Öğrenme isteksizliği problemi yaşayan insanlar için yine bu insanların içinden birisi olarak bu blogu ele alıyorum. Kısacası, öğrendiğim konuları, okuyan herkesin kolayca anlayabilmesi derdindeyim.

Kısacası; mükemmel bir yazılımcıyım diye açmıyorum bu blogu. Hedeflediğim şey, öğrenme sürecimde edindiğim bilgileri blogumda paylaşarak hedefleri benimkilerle aynı olan insanları buluşturmak. Blog yazılarının çoğunun karmaşık yazıldığını ve anlaşılma gayesi gütmediklerini düşünüyorum. Bu yüzden siz bir konu öğrenmeye başladığınızda neler düşünüyorsanız ben de bu süreçten geçerken bu soruların cevaplarını aradığımdan dolayı sizlerle paylaşıyor olacağım.

## İçerik Ne Olacak?

İçeriğin başrolünde Python olacak elbette. Bunun haricinde temel beceriler (Git, OOP vs), makine öğrenimi algoritmaları, kuantum programlama ve işin matematiğiyle ilgili yazılar da yer alacak. Bunları yaparken araştırdığım yazıları ve Coursera gibi siteler üzerinden aldığım derslerdeki notlarımı, sorduğum sorulara aldığım yanıtları ve kendi örneklerimle harmanlayarak anlamayı kolay hale getirmeyi planlıyorum. İngilizce öğrenimi sürecimi de eş zamanlı olarak blogumda paylaşma planım var. Ve elbette farklı farklı konular da yer alacak.

<div class="summary">İçimi döktüğüme göre, içime sinen bir tasarım ile blogumu yavaş yavaş hareketlendirmeye başlayacağım. Takipte kalın.</div>